---
title: "Onderzoek naar vispasseerbaarheid van de sluisstuwcomplexen op het Afleidingskanaal van de Leie in Balgerhoeke en Schipdonk"
author:
  - name:
      given: "Stijn"
      family: "Bruneel"
    email: "stijn.bruneel@inbo.be"
    orcid: "0000-0002-8226-8080"
    affiliation: "Instituut voor Natuur- en Bosonderzoek (INBO)"
    corresponding: true
  - name:
      given: "David"
      family: "Buysse"
    email: "david.buysse@inbo.be"
    orcid: "0000-0002-4437-5678"
    affiliation: "Instituut voor Natuur- en Bosonderzoek (INBO)"
  - name:
      given: "Lore"
      family: "Vandamme"
    email: "lore.vandamme@inbo.be"
    orcid: "0009-0000-0500-9547"
    affiliation: "Instituut voor Natuur- en Bosonderzoek (INBO)"
  - name:
      given: "Pieterjan"
      family: "Verhelst"
    email: "pieterjan.verhelst@inbo.be"
    orcid: "0000-0002-2610-6941"
    affiliation: "Instituut voor Natuur- en Bosonderzoek (INBO)"
  - name:
      given: "Sarah"
      family: "Broos"
    email: "sarah.broos@inbo.be"
    orcid: "0000-0001-9742-6224"
    affiliation: "Instituut voor Natuur- en Bosonderzoek (INBO)"
  - name:
      given: "Nico"
      family: "De Maerteleire"
    email: "nico.demaerteleire@inbo.be"
    orcid: "?"
    affiliation: "Instituut voor Natuur- en Bosonderzoek (INBO)"
  - name:
      given: "Simon"
      family: "Plaetinck"
    email: "simon.plaetinck@inbo.be"
    orcid: "0009-0002-5970-1517"
    affiliation: "Instituut voor Natuur- en Bosonderzoek (INBO)"
  - name:
      given: "Diederik"
      family: "Rosseel"
    email: "diederik.rosseel@inbo.be"
    orcid: "?"
    affiliation: "Instituut voor Natuur- en Bosonderzoek (INBO)"
  - name:
      given: "Bart"
      family: "De Pauw"
    email: "bart.depauw@inbo.be"
    orcid: "0000-0003-2328-4651"
    affiliation: "Instituut voor Natuur- en Bosonderzoek (INBO)"
  - name:
      given: "Jan"
      family: "Vanden Houten"
    email: "jan.vandenhouten@inbo.be"
    orcid: "?"
    affiliation: "Instituut voor Natuur- en Bosonderzoek (INBO)"
  - name:
      given: "Johan"
      family: "Coeck"
    email: "johan.coeck@inbo.be"
    orcid: "0000-0003-2732-7428"
    affiliation: "Instituut voor Natuur- en Bosonderzoek (INBO)"
reviewer:
  - name:
      given: "Stijn"
      family: "Bruneel"
    email: "stijn.bruneel@inbo.be"
    orcid: "0000-0002-8226-8080"
    affiliation: "Instituut voor Natuur- en Bosonderzoek (INBO)"
lang: nl
year: 2024
style: INBO
client:
  - De Vlaamse Waterweg
client_logo: LogoDeVlaamseWaterweg
floatbarrier: subsubsection
lof: TRUE
lot: TRUE
keywords: "paling; elvers; karperachtigen; fuiken; capture-recapture"
community: "inbo"
publication_type: report
funder: Instituut voor Natuur- en Bosonderzoek (INBO)
rightsholder: Instituut voor Natuur- en Bosonderzoek (INBO)
bibliography: references.bib
link-citations: TRUE
site: bookdown::bookdown_site
output:
  INBOmd::gitbook: default
  INBOmd::pdf_report: default
  INBOmd::epub_book: default
  bookdown::word_document2: default
# Don't run the format below.
# Only required for RStudio to recognise the project as a bookdown project.
# Hence don't use 'Build all formats'.
  bookdown::dontrun: default
---

# Dankwoord/voorwoord {.unnumbered}

We willen DVW danken voor de vlotte samenwerking en in het bijzonder de mobiele ploeg om er op toe te zien dat we de gegevens op een veilige manier konden verzamelen. Ook een woordje van dank aan de vriendelijke lokale hengelaars die steeds aandachtig toeschouwer waren tijdens het meten en wegen van de visvangst.

# Samenvatting {.unnumbered}

De Vlaamse prioriteitenkaart geeft een overzicht van de belangrijkste waterlopen met knelpunten waarvoor het verwijderen van de knelpunten het visbestand ten goede komt. De prioriteit van de waterloop bepaalt de uiterste datum tegen wanneer deze knelpuntenvrij moet zijn. Het **Afleidingskanaal van de Leie (AKL)** is aangeduid als waterloop met prioriteit 2 wat betekent dat de **sluisstuwcomplexen in Balgerhoeke en Schipdonk** tegen 2021 of ten laatste tegen 2027 vispasseerbaar moeten zijn.

Het **doel** van deze studie was om na te gaan in welke mate er landinwaartse vismigratie in het AKL is en of de sluisstuwcomplexen in Balgerhoeke en Schipdonk vispasseerbaar zijn in stroomopwaartse richting.

Er werd gebruik gemaakt van **verschillende vangstmethoden** om de vispopulaties te bemonsteren: In Balgerhoeke, stroomafwaarts van het sluisstuwcomplex werden fuiken, substraten en een palinggoot gebruikt om vissen te vangen, te identificeren en te merken (zodat kon worden bepaald of individuen zich ophoopten voor de barrière of tot in Schipdonk raakten). In Schipdonk, stroomafwaarts van het sluisstuwcomplex en de sifon, werden fuiken en substraten gebruikt om vissen te vangen en te identificeren.

In eerder onderzoek van INBO werd aangetoond dat de toepassing van aangepast spuibeheer in Zeebrugge een zeer effectieve en kostenefficiënte beheermaatregel is om glasalen binnen te laten in het pand Zeebrugge Balgerhoeke van het Afleidingskanaal van de Leie [@buysse2015]. De vangst van talrijke jonge palingen (elvers) in Balgerhoeke toont nu ook aan dat de glasalen in dit kanaal ook geschikt opgroeihabitat vinden en dat ze landinwaarts en dus stroomopwaarts door het pand Zeebrugge-Balgerhoeke migreren tot aan de eerste potentiële barrière: het sluisstuwcomplex in Balgerhoeke. Het huidige onderzoek toont nu echter ook aan dat het **sluisstuwcomplex in Balgerhoeke een absolute barrière** **vormt voor de verdere stroomopwaartse migratie van jonge palingen maar ook voor alle andere vissoorten.** In het stroomopwaartse pand werden er immers op geen enkele vangslocatie jonge palingen (elvers) gevangen en werden er ook geen vissen hervangen in Schipdonk die eerder in het stroomafwaartse pand in Balgerhoeke werden gemerkt. De resultaten tonen dat er aanpassingen nodig zijn om het sluisstuwcomplex in Balgerhoeke vispasseerbaar te maken. Verdere stroomopwaartse verspreiding wordt door het sluisstuwcomplex te Balgerhoeke verhinderd.

De **paling** staat als ernstig bedreigde vissoort op de Rode Lijst van de IUCN. Om de kwetsbare palingpopulatie te herstellen is de voltooiing van hun katadrome levenscyclus cruciaal. Hiervoor moet jonge paling zoveel mogelijk kwaliteitsvolle opgroei- en foerageergebieden kunnen bereiken in het stroomgebied van de Schelde en dat op een zo efficiënt mogelijk wijze. Paling moet via het AKL het Groot Pand kunnen bereiken om toegang te krijgen tot die habitats in de Schelde en de Leie wat de populatie ten goede zou komen. De resultaten tonen nu ook effectief aan dat het AKL een intrekroute is voor stroomopwaarts migrerende palingen richting het Scheldestroomgebied. Dit is ook de reden waarom het AKL met prioriteit 2 werd opgenomen in de prioriteitenkaart vismigratie en een verbeterde connectiviteit nodig is [@stevens2009].

Voor **andere vissoorten** zou een verhoogde connectiviteit een grotere beschikbaarheid aan verschillende habitats betekenen en een ontsnappingsroute kunnen bieden voor eventuele tijdelijke lokale ongunstige of suboptimale condities (bijvoorbeeld bij langdurige droogte en hoge atmosferische temperatuur kan er temperatuurstress en/of zuurstofdaling optreden). Wanneer alle factoren in overweging worden genomen, lijkt het saneren van de knelpunten in dit kanaal voor deze soorten echter iets minder cruciaal dan voor paling, aangezien de meeste van deze soorten hun levenscyclus ook binnen één enkel kanaalpand kunnen voltooien. Paairijpe pos en baars werden bijvoorbeeld na 'merken' niet hervangen ter hoogte van de barrière wat suggereert dat ze omkeren en meer stroomafwaarts paaien. Daarenboven komen, ondanks de verschillende relatieve aantallen, dezelfde soorten voor stroomop- en stroomafwaarts van de barrière te Balgerhoeke wat aangeeft dat de soortenrijkdom niet tot weinig zou veranderen door een verhoogde connectiviteit. De totale biomassa zou echter waarschijnlijk wel toenemen door een grotere verscheidenheid aan beschikbare habitats en een meer evenwichtig ecosysteem.

**Saneringsoplossingen**

Bij de sanering van vismigratieknelpunten wordt algemeen gesteld dat het herstel van de natuurlijke dynamiek (en structuurdiversiteit) waarbij de waterloop wordt heringericht met een natuurlijk verhang (zonder constructies) de voorkeur krijgt. Louter vanuit ecologisch perspectief, en ondanks het feit dat het AKL een kunstmatig gegraven waterloop is met een beperkte dynamiek, geniet de verwijdering van barrières in Balgerhoeke en Schipdonk de voorkeur omdat dit de beste manier is om longitudinale connectiviteit te realiseren in functie van zowel vrije stroomopwaartse als stroomafwaartse vismigratie. De functie van de stuwen op het AKL i.f.v. het waterbeheer en van de sluizen (vb. de in onbruik geraakte sluis in Balgerhoeke) moet door de waterbeheerder worden geëvalueerd. Als (gedeeltelijke) verwijdering van de kunstwerken niet haalbaar of wenselijk is, moet worden overgegaan tot de aanleg van migratiebevorderende, technische constructies (vispassages).

**Het wordt sterk aangeraden om samen met het Waterbouwkundig Labo (WL) de technische mogelijkheden te bekijken om connectiviteit te bewerkstelligen.** Deze rapportage had als doel om de vispasseerbaarheid te bepalen van de sluistuwcomplexen te Balgerhoeke en Schipdonk en geeft een aanzet voor saneringsoplossingen, maar een diepgaande analyse van de vereisten (zoals het beschikbare debiet) en de verwachte efficiëntie van een vispassage ter hoogte van Balgerhoeke en Schipdonk ontbreekt. Verwijdering van de barrière te Balgerhoeke geniet de voorkeur vanuit een ecologisch perspectief omdat het de meest natuurlijke situatie nabootst die er te behalen is, maar het betekent wel een verhoogd risico op dijkschade en een beperking aan pleziervaart. Vispassages zijn een optie wanneer verwijdering van de barrière niet mogelijk is, maar deze brengen wel verschillende logistische uitdagingen met zich mee en blijven een uitdaging voor veel vissen om te passeren. Een bekkenvistrap laat de passage toe van veel soorten in beide richtingen maar vereist wel een zeker minimumdebiet om goed te functioneren en om een voldoende sterke lokstroom te voorzien. Zoals de naam van het AKL al suggereert speelt het kanaal vooral een rol bij het afleiden of wegvoeren van overtollig water eens aan de vereisten voor het minimumdebiet van het Kanaal Gent-Terneuzen en de Zeeschelde is voldaan. Huidige debieten zijn laag en sporadisch, vooral tijdens de zomer, wat suboptimaal is voor de werking van een vispassage. Een palinggoot heeft lagere hydraulische vereisten dan een bekkenvistrap en heeft daarom meer kans op slagen onder de huidige omstandigheden, maar werkt enkel voor stroomopwaarts migrerende paling. Gegeven het potentieel van het AKL voor stroomopwaartse palingmigratie, dankzij het aangepast spuibeheer te Zeebrugge, zouden palinggoten te Balgerhoeke en Schipdonk de minimale vereiste zijn om de barrières "palingpasseerbaar" te maken.

# Aanbevelingen voor beheer en/of beleid {.unnumbered}

Het **sluisstuwcomplex op het Afleidingskanaal van de Leie (AKL) te Balgerhoeke is een absolute barrière voor stroomopwaartse vismigratie. Gelet op de timing van de prioriteitenkaart vismigratie** (i.e. 'Prioriteit 2', wat betekent dat de sluistuwcomplexen in Balgerhoeke en Schipdonk tegen ten laatste 2027 vispasseerbaar moeten gemaakt worden) **en de afstemming ervan op de Europese Kaderrichtlijn Water (KRW) dringen saneringsmaatregelen zich op om vismigratie hier mogelijk te maken**.

Er worden veel middelen geïnvesteerd in het ontwikkelen, bouwen en verfijnen van vispassages om vissoorten in staat te stellen de migratiebarrières op waterlopen te laten passeren. De wetenschap rond het ontwerp van vispassages omvat tegenwoordig een breed scala aan disciplines, zoals biologie, ecologie, fysiologie, ecohydrologie en ‘engineering’. Zo worden de ontwerpen van de vispassages voor DVW op de Bovenschelde, Leie en Dender gerealiseerd op basis van een multidisciplinaire aanpak en met inspraak van experten van o.a. De Vlaamse Waterweg (DVW), het Waterbouwkundig Laboratorium (WL), het Agentschap voor Natuur en Bos (ANB) en het Instituut voor Natuur- en Bosonderzoek (INBO). Meer specifiek staat het WL hierbij in voor technische (voor)ontwerpen, hydraulische modellering, schaalmodel- en CFD studies. Het WL doet dat in nauwe samenwerking met het INBO dat haar kennis deelt over de biologie en ecologie van vissoorten (gedrag, migratiestimuli, voortplanting, habitatvereisten, zwemcapaciteiten, monitorings- en onderzoekstechnieken, …) en over de biologische en ecologische (rand)voorwaarden waaraan de ontwerpen moeten voldoen. INBO beveelt dan ook aan om de expertise van het WL in te roepen om tot type-oplossingen te komen in Balgerhoeke en Schipdonk.

**Saneringsoplossingen**

Om de longitudinale connectiviteit in het kanaal zelf en met het ‘Groot Pand’ in het bijzonder (i.e. connectiviteit met Schelde- en Leiebekken) te vergroten is het louter vanuit ecologisch perspectief wenselijk om het **sluisstuwcomplex te Balgerhoeke te verwijderen**. Dit brengt natuurlijk logistische uitdagingen met zich mee zoals een verhoogd risico op dijkschade en een beperking aan de pleziervaart. Als wegname van de knelpunten niet haalbaar en/of wenselijk is om de longitudinale connectiviteit in het kanaal en met het Groot Pand te vergroten dan is de aanleg van een migratiebevorderende, technische constructie nodig (i.e. een bepaald type vispassage). Stroomopwaartse passage van elvers is prioritair en kan wellicht ook gebeuren mbv een bekkenvistrap, hevelvistrap of palinggoot (maar dit blijft natuurlijk wel een suboptimale oplossing in vergelijking met de complete verwijdering van het sluisstuwcomplex).

Indien hydraulische omstandigheden niet beperkend zouden zijn dan geniet een **bekkenvistrap** de voorkeur omdat deze zowel stroomopwaartse als stroomafwaartse migratie van meerdere soorten toelaat. De uit bedrijf genomen sluis van het complex in Balgerhoeke biedt mogelijk de ruimte om een eenvoudige technische en debietzuinige vismigratiefaciliteit te ontwerpen zoals een De Wit-vispassage (i.e. een soort van bekkenvistrap). Een bekkenvistrap vergt echter een continue afvoer van minstens 1 m³/s om goed te functioneren wat in de studieperiode (gedurende dewelke er nog geen sprake is van watertekorten in het Grote Pand) zelden gehaald werd. De huidige hydraulische omstandigheden zijn ondermaats voor de werking van een bekkenvistrap maar dit kan verbeterd worden via aangepast waterbeheer of een pompinstallatie. Onder het huidige beheer wordt de stuw slechts een aantal momenten per maand geopend in functie van peilhandhaving in het stroomopwaarts pand. Daarbij wordt de hoeveelheid af te voeren water over een relatief korte tijdspanne geloosd in het stroomafwaartse pand van Balgerhoeke. Dit ‘overtollige’ debiet zou door of over een debietzuinige vispassage veel langzamer en gespreid in de tijd kunnen geloosd worden in het stroomafwaartse pand. Hierdoor wordt er ter hoogte van de vispassage een langdurigere lokstroom gecreëerd wat ten goede komt van de attractiviteit en van de passeerbaarheid van het kunstwerk voor de stroomopwaarts migrerende visgemeenschap. Voor de site van Balgerhoeke is dit een potentieel door het WL te toetsen scenario.  

In het geval afvoer te laag en discontinue blijft (wat waarschijnlijk is gegeven de huidige droogteproblematiek en de prioritaire minimumdebieten voor het Kanaal Gent-Terneuzen en de Zeeschelde) en een pompinstallatie niet wenselijk, dan heeft een **palinggoot** (die een lager debiet vereist) de meeste kans van slagen. Stroomopwaartse vismigratie in het AKL t.h.v. Balgerhoeke en Schipdonk moet ten minste voor paling gerealiseerd worden. Ondanks de verschillende voordelen die een verhoogde connectiviteit met zich meebrengt lijkt de passeerbaarheid voor aanwezige potadrome vissen, zoals baars, blankvoorn en pos, minder urgent. Een palinggoot is daarom een minimale vereiste om ten minste passage van paling mogelijk te maken. Richtlijnen voor het ontwerp van permanente palinggoten zijn momenteel in opmaak [@vandamme2025]. Ongeacht het type vispassage wordt voorziening van een detectiesysteem aangeraden om de visoptrek op te volgen.

Ondanks het feit dat het relatief mager aangepast spuibeheer en de suboptimale stroming in het pand Zeebrugge-Balgerhoeke het jonge paling toch toelaat om stroomopwaarts tot aan Balgerhoeke te migreren, zou een meer frequente opening van de schuiven van Zeebrugge en een meer continue afvoer het migratiesucces ten goede komen. Toepassing van het aangepast spuibeheer om glasaal binnen te laten in het AKL in Zeebrugge bleef om een aantal redenen de laatste jaren sterk onderbenut. Het is de bedoeling dat de waterbeheerder in de toekomst de toepassing van het aangepast spuibeheer in Zeebrugge optimaliseert door automatisatie en controle van de schuiven op afstand. De intrek van glasaal in Zeebrugge zal daardoor toenemen waardoor de nood aan een vismigratiefaciliteit (i.e. vispassage en/of palinggoot) in Balgerhoeke en Schipdonk alleen nog maar zal toenemen. Dit betekent dat de meerwaarde van een meer frequent aangepast spuibeheer sterk afhankelijk zal zijn van de situatie stroomopwaarts ter hoogte van Balgerhoeke en Schipdonk. Zowel voor het functioneren van een vispassage als voor het migratiegedrag van vissen in de panden zelf, is het huidige debietverloop in het AKL ondermaats en een aangepast beheer met meer continue afvoer wordt daarom sterk aangeraden.

Een vispassage thv **Schipdonk** zou stroomopwaarts bewegende vissen toegang geven tot de Bovenschelde en de Leie wat ten zeerste aan te raden is aangezien het vele kilometers aan foerageer- en opgroeihabitats aanbiedt. In welke mate jonge paling gebruik zal kunnen maken van een vispassage te Schipdonk (verwijdering van het sluisstuwcomplex is hier zeer moeilijk omwille van de beschermende rol bij grote afvoerpieken) is afhankelijk van het passagesucces thv Balgerhoeke en het effect van de omgevingscondities in het pand Balgerhoeke-Schipdonk op de opwaartse migratie van jonge paling. Net als voor Balgerhoeke zal de vispassage moeten kunnen omgaan met algemeen lage debieten afgewisseld met plotse piekdebieten (indien er geen wijziging plaatsvindt in het debietverloop) en onder die omstandigheden bieden een palinggoot en/of visspassage met pompinstallatie de meeste perspectieven. Voor stroomopwaarts migrerende paling is een aanpassing aan Schipdonk echter betekenisloos als het niet wordt vooraf gegaan door aanpassingen ter hoogte van Balgerhoeke.

**Het Afleidingskanaal van de Leie (AKL) heeft een hoge prioriteit om stroomopwaartse vismigratie te bevorderen, maar momenteel verhinderen de sluisstuwcomplexen alle opwaartse vismigratie. Vooral voor paling is er nood aan technische aanpassingen zoals het verwijderen van de barrières of installatie van vispassages. We adviseren een bijkomende studie in samenwerking met het Waterbouwkundig Labo (WL) om na te gaan wat de mogelijkheden zijn binnen het huidige beheer en binnen een aantal scenario's van aangepast beheer waarbij het debietverloop centraal staat.**

```{r setup, include = FALSE}
library(knitr)
library(kableExtra)
opts_chunk$set(
  echo = FALSE,
  eval = TRUE,
  cache = FALSE,
  warning = FALSE,
  error = FALSE,
  message = FALSE
)
library(tidyverse)
library(INBOtheme)
if (interactive()) {
  theme_set(theme_inbo(base_size = 10))
} else {
  switch(
    opts_knit$get("rmarkdown.pandoc.to"),
    html = {
      opts_chunk$set(dev = "png", dpi = 72)
      theme_set(theme_inbo(base_size = 12))
    },
    latex = {
      opts_chunk$set(dev = "cairo_pdf", dpi = 300)
      theme_set(theme_inbo(base_size = 9))
      update_geom_defaults("point", list(size = 1.5))
    },
    epub3 = {
      opts_chunk$set(dev = "png", dpi = 300)
      theme_set(theme_inbo(base_size = 12))
    }
  )
}
```
